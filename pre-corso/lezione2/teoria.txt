

    Esploriamo altri tag HTML piuttosto comuni:
        <input />
        <form>
        <button>

    Questi elementi sono cruciali per raccogliere informazioni da parte dell’utente e interagire con esso.

     
    Input

    Sono sicuro che avrai incontrato i tag input centinaia di volte navigando online.
    Comunemente hanno questo aspetto:

    Questi campi di testo sono normalmente compilati dall’utente per raccogliere delle informazioni all’interno di una pagina web.

    I tag input possono prendere diversi aspetti a seconda dell’attributo type che gli viene fornito: ad esempio type="password" maschererà i caratteri inseriti, type="date" mostrerà un piccolo calendario per selezionare una data, type="color" mostrerà una palette dove scegliere un colore e così via.

    Una lista completa di types può essere trovata nei link alla documentazione forniti in cima a questa pagina.

     
    Form

    Un tag form può venire utilizzato per contenere diversi elementi al suo interno al fine di ricavarne un’entità “unica”.

    Questo singolo elemento fornisce proprietà e vantaggi aggiuntivi, come delle regole di validazione per i diversi campi o la possibilità di reagire ad un evento di tipo “submit”.

     
    Button

    I tag button renderizzano dei bottoni cliccabili nella tua pagina web. Il loro scopo è eseguire una determinata azione quando cliccati (o toccati su schermi touch).

    Ora come ora non sappiamo come scrivere del codice da eseguire quando clicchiamo sul pulsante, ma mostrare un messaggio all’utente non è così difficile:

    <button onclick="alert('Dati salvati!')">Save</button>
